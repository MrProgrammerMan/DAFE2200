---
title: Ukesoppgaver - uke 5
id: 20251123142244
tags: [ukesoppgaver]
---
# Ukesoppgaver - uke 5
1. 
    1. Tross hva man kanskje skulle tro er ikke forskning feilfri. Forskere har fordommer og biaser som kan påvirke forskningen. Tilfeldigheter kan også snike seg inn hvis dette ikke er godt nok isolert, og forskning kan bli feilkonkludert - enten av forskerne eller senere av de som leser den, slik at forsøk kan peke på sammenhenger som egentlig ikke stemmer. Forskning viser faktisk at skremmende mye forskning er utrolig unøyaktig og senere blir motbevist av annen forskning. Metode, testdata, testomgivelser, betingelser, forutintatte holdninger, tilfeldigheter, og forskernes ønsker om hva som skal komme ut av forskningen påvirker resultatet.
    2. Ideellt sett ønsker vi å teste effekten av UML kvalitativt, og løpende i tid. Dette er for å unngå behov for tredjeparter, kvantitave tester som er dyre, eller lang ventetid på resultater. Vi ønsker å kunne teste uten å avbryte normal arbeidsflyt med målet å forbedre denne flyten i det gitte teamet. Derfor kan vi eksempelvis ta utgangspunkt i aktiviteter teamet gjør flere ganger. UML inkluderer mange forskjellige diagrammer. Vi velger ut noe som gjøres mye. Eksempelvis, hvis teamet er vant til å bruke brukerhistorier for å implementere funksjonalitet, kan vi pålegge medlemmer av teamet å benytte sekvensdiagrammer før de implementerer en feature, for å se om dette gir bedre/raskere resultater. Dette kan selvsagt variere stort basert på oppgave, den som utfører oppgaven, osv. Derfor har vi ideellt sett mye data å ta fra om hvordan teamet har jobbet tidligere med estimering vs virkelig ytelse. Med tilstrekkelig oppgaver løst med bruk av sekvensdiagram kan vi foreta en analyse av denne dataen sammen med en statistiks analyse for å avgjøre om disse kvantitative resultatene er av verdi. Sammen med dette kan vi(kanskje med bedre resultat) foreta intervjuer av teammedlemmer angående deres opplevelse av metoden. Dette kan sammenlignes med dataen, og benyttes til å beslutte om det er nyttig å fortsette bruken av diagrammet. Vi kan fortsette analysen videre dersom vi ønsker å teste mer. Eksperiment: En iterasjon benytter halve teamet sekvensdiagram. Andre iterasjon bytter vi. Vi ser så på tidsbruk og kvalitet av resultatene versus estimater av oppgavene. Hvis vi vil dedikere ressursene kan vi også utføre de samme oppgavene med og uten UML (med forskjellige ansatte) for å se effekten.
    3. I en case study kan man samle data om hvordan teamet yter(helst har man dette på forhånd), gå over til og bruke UML, og observere om noe endrer seg, som effektivitet og tidsbruk/kvalitet versus estimater.
2. Vi kan gjøre følgende:
Vi tar to team som ikke har benyttet scrum. Disse prøver metoden i noen måneder. Et av teamene som har brukt scrum skal gå vekk fra den. Vi går ut ifra at det er samlet data kontinuerlig om teamenes ytelse, slik som tidsbruk, kvalitet, osv. Vi måler teamenes tidsbruk og kvalitet, og setter opp en relativ oversikt over endring i effektivitet hos teamene. Vi foretar intervjuer av deltakerne i eksperimentet og benytter dette til å underbygge resultatene våre. På samme tid undersøker vi grunnlaget for forskning på scrum og smidige metoder som er gjort tidligere, og legger vekt på hvorvidt omgivelsene i disse undersøkelse er like de bedriften selv har. Dersom vi ser en sterk sammenheng om at scrum forbedrer effektiviteten og/eller kvaliteten vil dette hjelpe oss i beslutningen, som vil resultater som sier det motsatte/ingen effekt.