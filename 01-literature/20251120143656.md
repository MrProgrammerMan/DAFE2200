---
title: Forelesning 22.09
id: 20251120143708
tags: []
---
# Forelesning 22.09 - Metoder for evaluering av systemutvikling
Vi er nødt til å ta mange valg angående prosess og verktøy. Ideellt sett ønsker vi å ta disse valgene basert på empiriske undersøkelser.
Vi kan vanligvis ikke si at et valg er bedre enn et annet. Vi må vurdere hva som er best avhengig av utviklingssituasjonen. Scrum er ikke bedre eller dårligere enn Kanban i et vakum, men begge kan være bedre i visse situasjoner.
Vi må vurdere kost/nytte av forskjellige valg avhengig av ressurser og produktet som skal produseres.

## Empiriske metoder
Systemutvikling som fag er ikke konkret definerbart på en måte hvor vi kan utlede eller utregne det beste valget av teknologi og prosess. Vi trenger erfaringsbaserte(empiriske) beslutninger. Det finnes flere metoder for empirisk forskning, og disse er det nyttig å ha oversikt over. De benyttes i svært mange fagfelt og gir grunnlag for valg innen systemutviklingsprosjekter.

### Eksperiment
Man kan systematisk manipulere variabler i en situasjon og måle virkningen. Dette krever at vi kan kontrollere miljøet eksperimentet foregår i i tilstrekkelig grad til at resultatene ikke er tilfeldige i den forstand at vi ikke vet hva som forårsaker de. Resultatene må være målbare, og vi må utføre tilstrekkelig tester til at vi kan stole på resultatene. Det finnes sannsynlighetsteori rundt hva som er et pålitelig resultat.

### Case studier
Svarer mer til _hvordan_ og _hvorfor_ vi gjør noe, utover hva vi skal gjøre. Fokuset her er at det som studeres skal være realistisk, i sitt naturlige miljø. Case studier har høy realisme, mot eksperimenter som har høy kontroll. Man kan gjennomføre en case study hvor flere undersøker det samme fenomenet og resultatene sammenliknes for å oppnå bedre resultater. Man kan også drive en case study over lang tid for å observere virkningen av endringer i miljøet på fenomenet man studerer.

#### Data-triangulering
Vi burde se at data fra flere kilder beskriver det samme fenomenet for å si sikkert at det er en nøyaktig observasjon. Det samme gjelder at flere personer burde undersøke det samme.

#### Intervjuer
Intervjuer er ofte brukt i case studier. Dette kan være kvantitative undersøkelser med strukturerte spørsmål og forhåndsdefinerte svar. Vi kan også ha semistrukturerte og ustrukturerte intervjuer.

### Etnografi
Forskeren observerer over lang tid hva folk gjør. Personene trenger ikke å forklare.
Dette kan også være en mulig metode for å identifisere krav til datasystem, ettersom kunder ofte ikke vet hvordan de presist skal definere alle kravene til systemet.

### Survey
Krever lite ressurser. Man for vite hva folk mener eller sier de gjør. Det kreves at man har et svært veldefinert spørsmål som er lett målbart, at man har en stor nok grupper å spørre, at gruppen er variert nok, at svarene sannsynligvis er pålitelige og annet for at en spørreundersøkelse skal egne seg.

### Aksjonsforskning
Forskere og ansatte erfarer og fikser problemer sammen. Man iverksetter "aksjoner" (tiltak) for å motvirke problemer og observerer virkningen av disse.

### Systematisk litteraturstudie
Man setter sammen enkeltstudier innen et tema til en helhet(syntese).