---
title: Forelesning 25.08
id: 20251120091722
tags: []
---
# Forelesning 25.08
## Systemutvikling
Vi kaller faget vårt for "Software Engineering" fordi det er en ingeniørkunst. I det store og det hele er kun en liten del av dette programvareutvikling/programmering.
Å produsere programvare profesjonellt omfatter spesifikasjon, design og implementasjon, validering og evolusjon. Programvare skal produseres slik at den møter kravene til aktørene og brukerne til systemet, innen tids- og budsjettbegrensninger. Installasjon, tilpasning og utbedring er del av software engineering, akkurat som prosessene, modellene, teoriene og verktøyene vi benytter er.

### Hvem er systemet for?
Vi skiller på systemer ment å markedsføres og selges direkte til kunden, og systemer laget på bestilling og etter kundens spesifikasjon. Slike _masseprodukter_ kan ha enten bedrifter eller sluttbrukere direkte som målgruppe. Spill og spesiallagde verktøy er begge i denne kategorien. _Skreddersydd_ programvare, derimot, lages etter kundes spesifikasjon.

Vi kaller noen systemer av systemer _porteføljer_. (www, flytrafikk-kontroll, alt Telenor har laget, etc.)

### Forskjeller i systemer
Ingen systemer har ubegrensede utviklingsressurser, og ingen systemer kan passe alle brukere. Derfor må forskjellige systemer utvikles med hensyn på hvem og hvordan systemet skal brukes og utvikles. Det er forskjeller i antall utviklere, tidsfrister, budsjettfrister, sikkerhetskrav, brukerbakgrunn, krav til evolusjon av systemet, krav til skalerbarhet(ekstremt store brukergrupper eller ekstremt tunge systemoppgaver), ytelseskrav og mye annet.

Vi må tilpasse prosessene, målene, og fristene våre til kravene til det gitte systemet som skal utvikles.

### Ingeniørkunst
Systemutvikling er ikke det samme som programvareutvikling. Som ingeniører:
- benytter vi empiriske og systematiske metoder
- betrakter vi menneskelig og teknologiske aspekter
- benytter vi abstraksjon og modellering
- planlegger vi (forutsigbarhet)
- validerer og kvalitetssikrer vi
Fundamentalt planlegger og systematiserer vi for å fremme: 1. forutsigbarhet, og 2. prosessforbedring.

### Gjenbruk
Det er stadig mer relevant å gjenbruke eksisterende løsninger i systemutvikling. Dette gjøres på alle nivåer, fra små verktøy og biblioteker til hele systemer som kun behøver minimal tilpasning. Dette sparer ressurser og bidrar til høy kvalitet.

For effektiv gjenbruk, nå og i fremtiden, er det viktig at det produseres _fleksible og modulare løsninger_ med _høy kohesjon_ og _lav kobling_.

### Abstraksjon
Få'kke gjort mye uten. Modeller og planer er _per def_ abstraksjoner.
Er det en fare for å oppdage uforutsette problemer ved implementasjon som ble abstrahert vekk ved planlegging?

### Endringshåndtering
Alle systemutviklingsprosesser må håndtere endringer, om de er smidige eller ei. Det er naturen av programvare.

### Etikk
Som ingeniører har vi et samfunnsansvar.

### Smidig utvikling
Smidig utvikling er populært grunnet fokus på endrende og ukomplette krav, samt verktøy for hyppig levering til kunde. (CD)
Likevel behøver man ofte refaktorering for å unnngå spaghetti på sikt ettersom en bit etter en anne festes på prosjektet.